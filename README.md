# Açık Üniversite Davranış Kuralları

## Misyonumuz

Açık Üniversite olarak, milli ve manevi değerler çatısı altında, herkesin saygılı ve hoşgörüyle karşılandığı ve eşit fırsatlara sahip olduğu bir topluluk oluşturmayı amaçlıyoruz. Bu davranış kuralları, topluluk üyelerimizin katılımını güvenli, kapsayıcı ve yapıcı kılmak için belirlenmiştir.

## Beklentilerimiz

Aşağıdaki davranışların sergilenmesini bekliyoruz:

- Katılımcılar, nazik ve saygılı olmalıdır.
- Farklı görüşlere, bakış açılarına ve deneyimlere hoşgörüyle yaklaşılmalıdır.
- Yapıcı eleştirilerde bulunulmalıdır.
- Tüm topluluk üyelerine nazik davranılmalıdır.
- Kişisel özelliklere dayalı ayrımcılık yapılmamalıdır.
- Siyaset konuşulmamalıdır.
- Başka topluluk, dernek, kurum ve kuruluşların reklamı, daveti vb. yapılmamalıdır (eğer Türkiye Cumhuriyeti Devleti altında bir çalışma değilse).
- Topluluk içi alt topluluk veya ayrımcı yaklaşımda bulunulmamalıdır.
- Topluluk içinde spam, rahatsız edici veya uygunsuz içerik paylaşılmamalıdır.
- Başkalarının fikirlerine saygı gösterilmeli ve yapıcı bir şekilde tartışılmalıdır.
- Topluluk üyelerinin gizliliğine saygı gösterilmelidir.
- Topluluk içi oluşturulmuş ilanlar, projeler, sunumlar ve ders kayıtları izinsiz dışarıda paylaşılmamalıdır.
- Topluluğu herhangi başka bir topluluk çatısı altında göstermek veya topluluğun yaptığı projelerden izinsiz maddi veya manevi çıkar elde edilmemeli veya çalışılmamalıdır.
- Türk milli ve manevi değerlerine saygı gösterilmelidir, buna ters fikir ve görüşlerin tanıtımı, reklamı ve teşvik edici konuşmaları ve bu konuda alınacak her türlü aksiyondan kaçınılmalıdır.
- Beklentilere uyulmaması, beklentilerin şaka/eğlence yollu çiğnenemesi veya topluluğun hassasiyetlerine özen gösterilmemesi konusunda yaptırım yapılması ön görülmektedir.

## Uygunsuz Davranışlar

Aşağıdaki davranışlar kabul edilemez:

- Taciz edici, ayrımcı veya aşağılayıcı yorumlar ve kişisel veya politik saldırılar.
- Kamuya açık veya özel taciz.
- Rıza gösterilmeyen fiziksel veya sanal müdahale.
- Kapsayıcı olmayan dil kullanımı.
- Başkalarının özel bilgilerini izinsiz paylaşmak.
- Başkalarının katkılarını veya fikirlerini değersizleştirmek.
- Projeye veya topluluğa zarar verme amacı taşıyan davranışlar.
- Topluluk üyelerine yönelik gayri ahlaki yorumlar veya taciz.
- Gayri ahlaki paylamış yapılması.
- Spam, rahatsız edici veya uygunsuz paylaşım yapılması.
- Küfürlü ve argo konuşulması.
- Herhangi bir siyasi, dini veya ideolojik grubun veya fikrin propagandasının yapılması.
- Topluluk içindeki güven ve saygıyı zedeleyecek davranışlarda bulunmak.
- Topluluğun yaptığı çalışmalardan izinsiz maddi veya manevi çıkar elde etmeye çalışmak.

## Yaptırımlar

Davranış kurallarını ihlal edenler, topluluk yöneticileri tarafından uygun görülen yaptırımlarla karşı karşıya kalabilir. Bu yaptırımlar şunları içerebilir:

- Uyarı: Açık Üniversite yönetimini ayrı bir kararı olmadıkça, İlk ve bilgisizce yapılan bir çok ihlal uyarı ile yaptırıma tabi tutulacaktır.
- Eğitim ve Rehberlik: Davranışların düzeltilmesi için gerekli eğitim ve rehberlik sağlanır.
- Geçici Uzaklaştırma: Davranışlarını düzeltmeyenler topluluktan geçici olarak uzaklaştırılır.
- Kalıcı Uzaklaştırma: Tekrar eden veya ciddi ihlallerde topluluktan kalıcı olarak uzaklaştırılır.
- Katkıların Reddedilmesi: Projeden katkılar reddedilebilir veya geri çekilebilir.
- İhlal edenler listesine eklenmesi: Katılımcıların Kalıcı uzaklaştırılması durumunda ihlal edenler listesi ile gelecek hiç bir projeye, etkinliğe katılamamaları sağlanacaktır.

## İhlal Bildirimi

Davranış kuralları ihlalleri hakkında bildirimde bulunmak için lütfen topluluk yöneticileri ile iletişime geçin:

- E-posta: [acikuniversite@acikuniversite.org](mailto:acikuniversite@acikuniversite.org)
- GitHub Issues: [Açık Üniversite](https://github.com/acikuniversite/code-of-conduct)

Bildiriler gizli tutulacaktır ve her durum dikkatle değerlendirilecektir.

## İletişim

Bu davranış kuralları hakkındaki sorularınız veya geri bildirimleriniz için bizimle iletişime geçebilirsiniz:

- E-posta: [acikuniversite@acikuniversite.org](mailto:acikuniversite@acikuniversite.org)
- GitHub Issues: [Açık Üniversite](https://github.com/acikuniversite/code-of-conduct)

Açık Üniversite topluluğuna katıldığınız için teşekkür ederiz!

---

Bu belgede, topluluk içinde saygı, hoşgörü ve kapsayıcılığı teşvik eden kurallar belirlenmiştir. Bu kurallara uymanız, Açık Üniversite topluluğunun sağlıklı ve olumlu bir ortamda gelişmesini sağlayacaktır.
